Cybernetics Robo Academy এর ছাত্ররা তৈরী করেছে দৃষ্টিপ্রতিবন্ধীদের চলার জন্য একটি বিশেষ হ্যাণ্ড গ্লভস যার নাম "Gadget for Visually Impaired People (GVIP)" ।  এই যন্ত্রটি দৃষ্টিপ্রতিবন্ধীদের ঘরের ভিতর এবং বাহিরে চলতে সাহায্য করবে। যন্ত্রটি সামনে অবস্থিত কোন বস্তু সনাক্ত করতে পারে এবং প্রচলিত ডিভাইসগুলোর চেয়ে অনেক দ্রুত। এই দ্রুত  সনাক্তকরণের জন্য একটি বিশেষ সেন্সর ব্যাবহার করা হয়েছে যার নাম 'টাইম অফ ফ্লাইট সেন্সর' । এই ডিভাইসটি লেজার লাইটের মাধ্যমে সামনে অবস্থিত কোন বস্থু সনাক্ত এবং কত দূরত্বে আছে তা নির্ণয় করে এবং গ্লভসের ভিতরে অবস্থিত একটি ভাইব্রেশন মোটরের মাধ্যমে জানিয়ে দেয় । ভাইব্রেশন মোটর ব্যাবহার করার কারণে যারা দৃষ্টিপ্রতিবন্ধী এবং একই সাথে শ্রবণ প্রতিবন্ধী তারাও এ ডিভাইসটি ব্যাবহার করতে পারবে তাছাড়া রাস্তাঘাটে গাড়ির শব্দেও কোন সমস্যা হবে না । আলোর গতি শব্দের চেয়ে অনেকদ্রুত হওয়ায় প্রচলিত ডিভাইসগুলো থেকে এটি অনেক তাড়াতাড়ি বস্তু সনাক্ত করতে পারে। ডিভাসটি যেকোন মোবাইল চার্জার দিয়ে সহজে চার্জ করা যায় এবং একবার চার্জ দিলে কয়েকদিন একটানা ব্যাবহার করা যায়। বর্তামানে ডিভাইসটিকে স্মার্ট রিং এ কনভার্ট করার কাজ চলছে যা হবে সম্পূর্ন পানিরোধী। 

এ প্রজেক্ট কাজ করেছে সাইবারনেটিক্স রোবো একাডেমীর ছাত্র অর্পন চন্দ্র এবং নেহাল । তারা দুজনই এ একাডেমীর স্কুল রোবটিকস এবং কলেজ রোবটিকস কোর্সের  ছাত্র। তাদেরকে সুপারভাইজ করেছেন এ একাডেমীর চিফ টেকনোলজি অফিসার সৈয়দ রেজওয়ানুল হক (নাবিল)।    

এ প্রজেক্টটি সম্পূর্ন ওপেনসোর্স তাই যেকেউ চাইলে বানাতে পারবে এবং এর উন্নতকরণে অবদান রাখতে পারবে। প্রজেক্টটির গিটহাব লিংক: https://github.com/Nabilphysics/Obstacle-Detector-For-Blind-People

প্রসঙ্গত, সৈয়দ রেজওয়ানুল হক (নাবিল) তার ছাত্রজীবনে এ ধরনের একটি ডিভাইস তৈরী করেছিলেন তবে সেটা ছিল আলট্রসনিক সেন্সর দিয়ে। যার ডিটেকশন টাইম একটু বেশী লাগত। তাই তিনি ছাত্রদেরকে দিয়ে এর চেয়ে অনেক দ্রুত কাজ করে ডিভাইস তৈরী করতে চেয়েছিলেন যা শেষপর্যন্ত ছাত্ররা  তৈরী করল।

Cybernetics Robo Academy সিলেটের প্রথম এবং একমাত্র রোবটিকস একাডেমী যারা ৫ম শ্রেণী থেকে বিশ্ববিদ্যালয় পর্যন্ত ছাত্র-ছাত্রীদেরকে রোবটিকস শেখায়। তাছাড়া আইসিটি, এ্যাণ্ড্রয়েড এ্যাপস সহ অন্যান্য কোর্স করানো হয়। তারা ঢাকাসহ বাংলাদেশের অন্যান্য জায়গায় শাখা খোলার কাজ চলছে। 

ডিভাসটি সম্পর্কে আরো জানতে বা আপনি নিজে বানাতে চাইলে  কল করুন ০১৭৬১৫০০০২০ এবং www.cyberneticsroboacademy.com
 


